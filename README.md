# hello-world
I repository di @inFigures sono funzionali agli articoli pubblicati sul sito [infigures](https://www.infigures.it/)

# inFigures.it
Viviamo in un’epoca di fake news, odio sociale, big data e intelligenza artificiale. Un mondo difficile in cui vivere, un mondo che mette a dura prova le nostre capacità critiche. La capacità di distinguere il vero dal falso, la propaganda e la fuffa dalla sostanza. Questo blog nasce con l’obiettivo di offrire al lettore spunti di riflessione sul mondo attuale, sulle nuove tecnologie e sul loro utilizzo.

La premessa è quella secondo cui dovremmo limitare le opinioni a caldo, quelle “di pancia” e affidare le nostre scelte e le nostre decisioni sul ragionamento, sui fatti, sui dati. Ciò non significa mettere a tacere il nostro prezioso intuito, quanto piuttosto imparare a distinguere le situazioni in cui è opportuno affidarsi al proprio istinto e quelle in cui faremmo meglio ad affidarci a strategie più analitiche.

**IN.FIGURES** (letteralmente “in cifre”) vuole raccontare il mondo tramite numeri, diagrammi, grafici e infografiche. Quantificare per capire il mondo e i fenomeni che lo regolano. Mettere le cose in prospettiva. Offrire una visione sul mondo quanto più oggettiva possibile. Offrire strumenti per rimediare a quell’inevitabile senso di spaesamento che abbiamo di fronte a un mondo che gira sempre più veloce.

E non chiamatela statistica.
